[{"categories":null,"contents":"NICOLA COLLE, classe 1997.\nAppassionato di tutto ciò che concerne l’informatica e precisamente la Sicurezza Informatica e la Digital Forensics. Diplomato nel 2016 presso l’Istituto Tecnico Tecnologico Indirizzo “Informatica e Telecomunicazioni” articolazione “Informatica”, proponendo come tema di maturità “Il progresso Tecnologico”; conseguendo un punteggio pari a 95/100.\nNel frattempo consegue diverse certificazioni nel Networking, nella Sicurezza Informatica e sempre nel campo Digital Forensics.\nNel 2017 si arruola nell’Aeronautica Militare, conseguendo sin da subito la qualifica di “Informatico e Cibernetico”, prestando servizio presso lo Stato Maggiore sito a Roma.\nNel dicembre 2019 intraprende un altro percorso professionale nella Pubblica Amministrazione.\nAma leggere libri e ascoltare musica.\nAdora pedalare con la sua mountain bike, battendo qualsiasi percorso naturale.\nPredilige gli spazi verdi, le montagne e le foreste; cammina e corre respirando quel senso di libertà che solo la natura riesce a donare pienamente.\nLegato al suo laptop, attraverso il quale studia e lavora, pianificando anche nuovi percorsi e nuove mete da raggiungere.\nRingrazia quotidianamente la sua famiglia di origine che gli ha permesso di studiare e formarsi.\nNon da ultimo predilige e apprezza molto il contatto sociale e la conoscenza di nuove persone che possano essere fonte di confronto e buona compagnia. Rispetto e onestà sono valori per lui imprescindibili, sempre posti alla base di ogni relazione umana, e ai quali non saprebbe mai rinunciare.\n","permalink":"https://nicolacolle.it/bio/","tags":null,"title":"Biografia"}]